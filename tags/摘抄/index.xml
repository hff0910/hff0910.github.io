<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
    <channel>
        <title>摘抄 on 林梦飞</title>
        <link>https://mqdfei.top/tags/%E6%91%98%E6%8A%84/</link>
        <description>Recent content in 摘抄 on 林梦飞</description>
        <generator>Hugo -- gohugo.io</generator>
        <language>zh-cn</language>
        <copyright>林梦飞-mqdfei 禁止转载，如需引用，请注明文章链接</copyright>
        <lastBuildDate>Sun, 31 Aug 2025 00:00:00 +0000</lastBuildDate><atom:link href="https://mqdfei.top/tags/%E6%91%98%E6%8A%84/index.xml" rel="self" type="application/rss+xml" /><item>
        <title>十二檄文</title>
        <link>https://mqdfei.top/p/%E5%8D%81%E4%BA%8C%E6%AA%84%E6%96%87/</link>
        <pubDate>Sun, 31 Aug 2025 00:00:00 +0000</pubDate>
        
        <guid>https://mqdfei.top/p/%E5%8D%81%E4%BA%8C%E6%AA%84%E6%96%87/</guid>
        <description>&lt;img src="https://mqdfei.top/p/%E5%8D%81%E4%BA%8C%E6%AA%84%E6%96%87/image/liu.jpg" alt="Featured image of post 十二檄文" /&gt;&lt;h2 id=&#34;讨王莽檄&#34;&gt;讨王莽檄
&lt;/h2&gt;&lt;p&gt;汉复元年七月己酉朔。己巳，上将军隗嚣、白虎将军隗崔、左将军隗义、右将军杨广、明威将军王遵、云旗将军周宗等，告州牧、部监、郡卒正、连率、大尹、尹、尉队大夫、属正、属令：&lt;/p&gt;
&lt;p&gt;故新都侯王莽，慢侮天地，悖道逆理。鸩杀孝平皇帝，篡夺其位。矫托天命，伪作符书，欺惑众庶，震怒上帝。反戾饰文，以为祥瑞。戏弄神祇，歌颂祸殃。楚、越之竹，不足以书其恶。天下昭然，所共闻见。今略举大端，以喻使民。&lt;/p&gt;
&lt;p&gt;盖天为父，地为母，祸福之应，各以事降。莽明知之，而冥昧触冒，不顾大忌，诡乱天术，援引史传。昔秦始皇毁坏谥法，以一二数欲至万世，而莽下三万六千岁之历，言身当尽此度。循亡秦之轨，推无穷之数。是其逆天之大罪也。&lt;/p&gt;
&lt;p&gt;分裂郡国，断截地络。田为王田，卖买不得。规锢山泽，夺民本业。造起九庙，穷极土作。发冢河东，攻劫丘垄。此其逆地之大罪也。&lt;/p&gt;
&lt;p&gt;尊任残贼，信用奸佞，诛戮忠正，复按口语，赤车奔驰，法冠晨夜，冤系无辜，妄族众庶。行炮格之刑，除顺时之法，灌以醇醯，袭以五毒。政令日变，官名月易，货币岁改，吏民昏乱，不知所从，商旅穷窘，号泣市道。设为六管，增重赋敛，刻剥百姓，厚自奉养，苞苴流行，财入公辅，上下贪贿，莫相检考，民坐挟铜炭，没入钟官，徒隶殷积，数十万人，工匠饥死，长安皆臭。既乱诸夏，狂心益悖，北攻强胡，南扰劲越，西侵羌戎，东摘濊貊。使四境之外，并入为害，缘边之郡，江海之濒，涤地无类。故攻战之所败，苛法之所陷，饥馑之所夭，疾疫之所及，以万万计。其死者则露尸不掩，生者则奔亡流散，幼孤妇女，流离系虏。此其逆人之大罪也。&lt;/p&gt;
&lt;p&gt;是故上帝哀矜，降罚于莽，妻子颠殒，还自诛刈。大臣反据，亡形已成。大司马董忠、国师刘歆、卫将军王涉，皆结谋内溃，司命孔仁、纳言严尤、秩宗陈茂，举众外降。今山东之兵二百余万，已平齐、楚，下蜀、汉，定宛、洛，据敖仓，守函谷，威命四布，宣风中岳。兴灭继绝，封定万国，遵高祖之旧制，修孝文之遗德。有不从命，武军平之。驰命四夷，复其爵号。然后还师振旅，橐弓卧鼓。申命百姓，各安其所，庶无负子之责。&lt;/p&gt;
&lt;h2 id=&#34;讨曹操檄-陈琳&#34;&gt;讨曹操檄 陈琳
&lt;/h2&gt;&lt;p&gt;盖闻明主图危以制变，忠臣虑难以立权。是以有非常之人，然后有非常之事；有非常之事，然后立非常之功。夫非常者，固非常人所拟也。&lt;/p&gt;
&lt;p&gt;曩者，强秦弱主，赵高执柄，专制朝权，威福由己；时人迫胁，莫敢正言；终有望夷之败，祖宗焚灭，污辱至今，永为世鉴。及臻吕后季年，产禄专政，内兼二军，外统赵梁；擅断万机，决事省禁；下陵上替，海内寒心。于是绛侯朱虚兴兵奋怒，诛夷逆暴，尊立太宗，故能王道兴隆，光明显融：此则大臣立权之明表也。&lt;/p&gt;
&lt;p&gt;司空曹操：祖父中常侍腾，与左棺、徐璜并作妖孽，饕餮放横，伤化虐民；父嵩，乞匄携养，因赃假位，舆金辇璧，输货权门，窃盗鼎司，倾覆重器。操赘阉遗丑，本无懿德，犭票狡锋协，好乱乐祸。&lt;/p&gt;
&lt;p&gt;幕府董统鹰扬，扫除凶逆；续遇董卓，侵官暴国。于是提剑挥鼓，发命东夏，收罗英雄，弃瑕取用；故遂与操同谘合谋，授以裨师，谓其鹰犬之才，爪牙可任。至乃愚佻短略，轻进易退，伤夷折衄，数丧师徒；幕府辄复分兵命锐，修完补辑，表行东郡，领兖州刺史，被以虎文，奖戚威柄，冀获秦师一克之报。而操遂承资跋扈，恣行凶忒，割剥元元，残贤害善。&lt;/p&gt;
&lt;p&gt;故九江太守边让，英才俊伟，天下知名；直言正色，论不阿谄；身首被枭悬之诛，妻孥受灰灭之咎。自是士林愤痛，民怨弥重；一夫奋臂，举州同声。故躬破于徐方，地夺于吕布；彷徨东裔，蹈据无所。幕府惟强干弱枝之义，且不登叛人之党，故复援旌擐甲，席卷起征，金鼓响振，布众奔沮；拯其死亡之患，复其方伯之位：则幕府无德于兖土之民，而有大造于操也。&lt;/p&gt;
&lt;p&gt;后会銮驾返旆，群虏寇攻。时冀州方有北鄙之警，匪遑离局；故使从事中郎徐勋，就发遣操，使缮修郊庙，翊卫幼主。操便放志：专行胁迁，当御省禁；卑侮王室，败法乱纪；坐领三台，专制朝政；爵赏由心，弄戮在口；所爱光五宗，所恶灭三族；群谈者受显诛，腹议者蒙隐戮；百僚钳口，道路以目；尚书记朝会，公卿充员品而已。&lt;/p&gt;
&lt;p&gt;故太尉杨彪，典历二司，享国极位。操因缘眦睚，被以非罪；榜楚参并，五毒备至；触情任忒，不顾宪纲。又议郎赵彦，忠谏直言，义有可纳，是以圣朝含听，改容加饰。操欲迷夺时明，杜绝言路，擅收立杀，不俟报国。又梁孝王，先帝母昆，坟陵尊显；桑梓松柏，犹宜肃恭。而操帅将吏士，亲临发掘，破棺裸尸，掠取金宝。至令圣朝流涕，士民伤怀！&lt;/p&gt;
&lt;p&gt;操又特置发丘中郎将、摸金校尉，所过隳突，无骸不露。身处三公之位，而行桀虏之态，污国害民，毒施人鬼！加其细致惨苛，科防互设；罾缴充蹊，坑阱塞路；举手挂网罗，动足触机陷：是以兖、豫有无聊之民，帝都有吁嗟之怨。历观载籍，无道之臣，贪残酷烈，于操为甚！&lt;/p&gt;
&lt;p&gt;幕府方诘外奸，未及整训；加绪含容，冀可弥缝。而操豺狼野心，潜包祸谋，乃欲摧挠栋梁，孤弱汉室，除灭忠正，专为袅雄。往者伐鼓北征公孙瓚，强寇桀逆，拒围一年。操因其未破，阴交书命，外助王师，内相掩袭。会其行人发露，瓚亦枭夷，故使锋芒挫缩，厥图不果。&lt;/p&gt;
&lt;p&gt;今乃屯据敷仓，阻河为固，欲以螳螂之斧，御隆车之隧。幕府奉汉威灵，折冲宇宙；长戟百万，胡骑千群；奋中黄育获之士，骋良弓劲弩之势；并州越太行，青州涉济漯；大军泛黄河而角其前，荆州下宛叶而掎其后：雷震虎步，若举炎火以焫飞蓬，覆沧海以沃票炭，有何不灭者哉？&lt;/p&gt;
&lt;p&gt;又操军吏士，其可战者，皆出自幽冀，或故营部曲，咸怨旷思归，流涕北顾。其余兖豫之民，及吕布张杨之余众，覆亡迫胁，权时苟从；各被创夷，人为仇敌。若回旆方徂，登高冈而击鼓吹，扬素挥以启降路，必土崩瓦解，不俟血刃。&lt;/p&gt;
&lt;p&gt;方今汉室陵迟，纲维弛绝；圣朝无一介之辅，股肱无折冲之势。方畿之内，简练之臣，皆垂头搨翼，莫所凭恃；虽有忠义之佐，胁于暴虐之臣，焉能展其节？ 又操持部曲精兵七百，围守宫阙，外托宿卫，内实拘执。惧其篡逆之萌，因斯而作。此乃忠臣肝脑涂地之秋，烈士立功之会，可不勖哉！&lt;/p&gt;
&lt;p&gt;操又矫命称制，遣使发兵。恐边远州郡，过听给与，违众旅叛，举以丧名，为天下笑，则明哲不取也。&lt;/p&gt;
&lt;p&gt;即日幽并青冀四州并进。书到荆州，便勒现兵，与建忠将军协同声势。州郡各整义兵，罗落境界，举武扬威，并匡社稷：则非常之功于是乎著。&lt;/p&gt;
&lt;p&gt;其得操首者，封五千户侯，赏钱五千万。部曲偏裨将校诸吏降者，勿有所问。广宜恩信，班扬符赏，布告天下，咸使知圣朝有拘迫之难。如律令！&lt;/p&gt;
&lt;h2 id=&#34;与陈伯之书-南朝梁-丘迟-天监四年公元505年&#34;&gt;与陈伯之书 南朝梁 丘迟 天监四年(公元505年)
&lt;/h2&gt;&lt;p&gt;迟顿首：陈将军足下无恙，幸甚幸甚。将军勇冠三军，才为世出，弃燕雀之小志，慕鸿鹄以高翔。昔因机变化，遭遇明主；立功立事，开国称孤。朱轮华毂，拥旄万里，何其壮也！如何一旦为奔亡之虏，闻鸣镝而股战，对穹庐以屈膝，又何劣邪！&lt;/p&gt;
&lt;p&gt;寻君去就之际，非有他故，直以不能内审诸己，外受流言，沉迷猖獗，以至于此。圣朝赦罪责功，弃瑕录用，推赤心于天下，安反侧于万物；将军之所知，不假仆一二谈也。朱鲔喋血于友于，张绣刃于爱子，汉主不以为疑，魏君待之若旧。况将军无昔人之罪，而勋重于当世。夫迷涂知反，往哲是与；不远而复，先典攸高。主上屈法申恩，吞舟是漏；将军松柏不翦，亲戚安居，高台未倾，爱妾尚在，悠悠尔心，亦何可言！今功臣名将，雁行有序。佩紫怀黄，赞帷幄之谋；乘轺建节，奉疆埸之任。并刑马作誓，传之子孙。将军独腼颜借命，腼驱驰毡裘之长，宁不哀哉！&lt;/p&gt;
&lt;p&gt;夫以慕容超之强，身送东市姚泓之盛，面缚西都。故知霜露所均，不育异类；姬汉旧邦，无取杂种。北虏僭盗中原，多历年所，恶积祸盈，理至烂。况伪孽昏狡，自相夷戮；部落携离，酋豪猜罚方当系颈蛮邸，悬首藁街，而将军鱼游于沸鼎之中，燕巢于飞幕之上，不亦惑乎！&lt;/p&gt;
&lt;p&gt;暮春三月，江南草长，杂花生树，群莺乱飞。见故国之旗鼓，感平生于畴日，抚弦登陴，岂不怆悢。所以廉公之思赵将，吴子之泣西河，人之情也；将军独无情哉！想早励良规，自求多福。&lt;/p&gt;
&lt;p&gt;当今皇帝盛明，天下安乐。白环西献，楛矢东来。夜郎滇池，解辫请职；朝鲜昌海，蹶角受化。唯北狄野心，掘强沙塞之间，欲延岁月之命耳。中军临川殿下，明德茂亲，总兹戎重。吊民洛汭，伐罪秦中。若遂不改，方思仆言，聊布往怀，君其详之。丘迟顿首。&lt;/p&gt;
&lt;h2 id=&#34;为李密檄洛州文祖君彦&#34;&gt;《为李密檄洛州文》祖君彦
&lt;/h2&gt;&lt;p&gt;自元气肇辟，厥初生人，树之帝王，以为司牧。是以羲、农、轩、顼之后，尧、舜、禹、汤之君，靡不祗畏上玄，爱育黔首，乾乾终日，翼翼小心，驭朽索而同危，履春冰而是惧。故一物失所，若纳隍而愧之；一夫有罪，遂下车而泣之。谦德轸于责躬，忧劳切于罪己。普天之下，率土之滨，蟠木距于流沙，瀚海穷于丹穴，莫不鼓腹击壤，凿井耕田，治致升平，驱之仁寿。是以爱之如父母，敬之若神明，用能享国多年，祚延长世。未有暴虐临人，克终天位者也。&lt;/p&gt;
&lt;p&gt;隋氏往因周末，预奉缀衣，狐媚而图圣宝，胠箧以取神器。及缵承负扆，狼虎其心，始曀明两之晖，终干少阳之位。先皇大渐，侍疾禁中，遂为枭獍，便行鸩毒。祸深于莒仆，衅酷于商臣，天地难容，人神嗟愤！州吁安忍，阏伯日寻，剑阁所以怀凶，晋阳所以兴乱，甸人为罄，淫刑斯逞。夫九族既睦，唐帝阐其钦明；百世本枝，文王表其光大。况复隳坏盘石，剿绝维城，脣亡齿寒，宁止虞、虢？欲其长久，其可得乎！其罪一也。&lt;/p&gt;
&lt;p&gt;禽兽之行，在于聚麀，人伦之体，别于内外。而兰陵公主逼幸告终，谁谓敤首之贤，翻见齐襄之耻。逮于先皇嫔御，并进银环；诸王子女，咸贮金屋。牝鸡鸣于诘旦，雄雉恣其群飞，衵衣戏陈侯之朝，穹庐同冒顿之寝。爵赏之出，女谒遂成，公卿宣淫，无复纲纪。其罪二也。&lt;/p&gt;
&lt;p&gt;平章百姓，一日万机，未晓求衣，昃晷不食。大禹不贵于尺壁，光武不隔于支体，以是忧勤，深虑幽枉。而荒湎于酒，俾昼作夜，式号且呼，甘嗜声伎，常居窟室，每藉糟丘。朝谒罕见其身，群臣希睹其面，断决自此不行，敷奏于是停拥。中山千日之饮，酩酊无名；襄阳三雅之杯，留连讵比？又广召良家，充选宫掖，潜为九市，亲驾四驴，自比商人，见要逆旅。殷辛之谴为小，汉灵之罪更轻，内外惊心，遐迩失望。其罪三也。&lt;/p&gt;
&lt;p&gt;上栋下宇，著在《易》爻；茅茨采椽，陈诸史籍。圣人本意，惟避风雨，讵待朱玉之华，宁须绨锦之丽！故璇室崇构，商辛以之灭亡；阿房崛起，二世是以倾覆。而不遵古典，不念前章，广立池台，多营宫观，金铺玉户，青琐丹墀，蔽亏日月，隔阂寒暑。穷生人之筋力，罄天下之资财，使鬼尚难为之，劳人固其不可。其罪四也。&lt;/p&gt;
&lt;p&gt;公田所彻，不过十亩；人力所供，才止三日。是以轻徭薄赋，不夺农时，宁积于人，无藏于府。而科税繁猥，不知纪极；猛火屡烧，漏卮难满。头会箕敛，逆折十年之租；杼轴其空，日损千金之费。父母不保其赤子，夫妻相弃于匡床。万户则城郭空虚，千里则烟火断灭。西蜀王孙之室，翻同原宪之贫；东海糜竺之家，俄成邓通之鬼。其罪五也。&lt;/p&gt;
&lt;p&gt;古先哲王，卜征巡狩，唐、虞五载，周则一纪。本欲亲问疾苦，观省风谣，乃复广积薪刍，多备饔饩。年年历览，处处登临，从臣疲弊，供顿辛苦。飘风冻雨，聊窃比于先驱；车辙马迹，遂周行于天下。秦皇之心未已，周穆之意难穷。宴西母而歌云，浮东海而观日。家苦纳秸之勤，人阻来苏之望。且夫天下有道，守在海外，夷不乱华，在德非险。长城之役，战国所为，乃是狙诈之风，非关稽古之法。而追踪秦代，板筑更兴，袭其基墟，延袤万里，尸骸蔽野，血流成河，积怨满于山川，号哭动于天地。其罪六也。&lt;/p&gt;
&lt;p&gt;辽水之东，朝鲜之地，《禹贡》以为荒服，周王弃而不臣，示以羁縻，达其声教，苟欲爱人，非求拓土。又强弩末矢，理无穿于鲁缟；冲风余力，讵能动于鸿毛？石田得而无堪，鸡肋啖而何用？而恃众怙力，强兵黩武，惟在并吞，不思长策。夫兵，犹火也；不戢，将自焚，遂令亿兆夷人，只轮莫返。夫差丧国，实为黄池之盟；苻坚灭身，良由寿春之役。欲捕鸣蝉于前，不知挟弹在后。复矢相顾，髽而成行，义夫切齿，壮士扼腕。其罪七也。&lt;/p&gt;
&lt;p&gt;直言启沃，王臣匪躬，惟木从绳，若金须砺。唐尧建鼓，思闻献替之言；夏禹悬鞀，时听箴规之美。而愎谏违卜，蠹贤嫉能，直士正人，皆由屠害。左仆射、齐国公高颖，上柱国、宋国公贺若弼，或文昌上相，或细柳功臣，暂吐良药之言，翻加属镂之赐。龙逢无罪，便遭夏癸之诛；王子何辜？滥被商辛之戮。遂令君子结舌，贤人缄口。指白日而比盛，射苍天而敢欺，不悟国之将亡，不知死之将至。其罪八也。&lt;/p&gt;
&lt;p&gt;设官分职，贵在铨衡；察狱问刑，无闻贩鬻。而钱神起论，铜臭为公，梁冀受黄金之蛇，孟佗荐蒲萄之酒。遂使彝伦攸篸，政以贿成，君子在野，小人在位。积薪居上，同汲黯之言；囊钱不如，伤赵壹之赋。其罪九也。&lt;/p&gt;
&lt;p&gt;宣尼有言，无信不立，用命赏祖，义岂食言？自昏主嗣位，每岁行幸，南北巡狩，东西征伐。至如浩亹陪跸，东都守固，阌乡野战，雁门解围。自外征夫，不可胜纪。既立功勋，须酬官爵。而志怀翻覆，言行浮诡，危急则勋赏悬授，克定则丝纶不行，异商鞅之颁金，同项王之剚樱芳饵之下，必有悬鱼，惜其重赏，求人死力，走丸逆坡，匹此非难。凡百骁雄，谁不仇怨。至于匹夫蕞尔，宿诺不亏，既在乘舆，二三其德。其罪十也。&lt;/p&gt;
&lt;p&gt;有一于此，未或不亡。况四维不张，三灵总瘁，无小无大，愚夫愚妇，共识殷亡，咸知夏灭。罄南山之竹，书罪未穷；决东海之波，流恶难荆是以穷奇灾于上国，猰暴于中原。三河纵封豕之贪，四海被长蛇之毒，百姓歼亡，殆无遗类，十分为计，才一而已。苍生懔懔，咸忧杞国之崩；赤子嗷嗷，但愁历阳之陷。且国祚将改，必有常期，六百殷亡之年，三十姬终之世。故谶箓云：“隋氏三十六年而灭。”此则厌德之象已彰，代终之兆先见。皇天无亲，惟德是辅。况乃搀抢竟天，申繻谓之除旧；岁星入井，甘公以为义兴。兼朱雀门烧，正阳日蚀，狐鸣鬼哭，川竭山崩。并是宗庙为墟之妖，荆棘旅庭之事。夏氏则灾衅非多，殷人则咎征更少。牵牛入汉，方知大乱之期；王良策马，始验兵车之会。&lt;/p&gt;
&lt;p&gt;今者顺人将革，先天不违，大誓孟津，陈命景亳，三千列国，八百诸侯，不谋而同辞，不召而自至。轰轰隐隐，如霆如雷，彪虎啸而谷风生，应龙骧而景云起。我魏公聪明神武，齐圣广渊，总七德而在躬，包九功而挺出。周太保、魏公之孙，上柱国、蒲山公之子。家传盛德，武王承季历之基；地启元勋，世祖嗣元皇之业。笃生白水，日角之相便彰；载诞丹陵，大宝之文斯著。加以姓符图纬，名协歌谣，六合所以归心，三灵所以改卜。文王厄于羑里，赤雀方来；高祖隐于砀山，彤云自起。兵诛不道，《赤伏》至自长安；锋锐难当，黄星出于梁、宋。九五龙飞之始，天人豹变之初，历试诸难，大敌弥勇。上柱国、司徒、东郡公翟让功宣缔构，翼亮经纶，伊尹之佐成汤，萧何之辅高帝。上柱国、总管、齐国公孟让，柱国、历城公孟暢，柱国、绛郡公裴行俨，大将军、左长史邴元真等，并运筹千里，勇冠三军，击剑则截蛟断鰲，弯弧则吟猿落雁。韩、彭、绛、灌，成沛公之基；寇、贾、吴、冯，奉萧王之业。复有蒙轮挟辀之士，拔距投石之夫，骥马追风，吴戈照日。魏公属当期运，伏兹亿兆。躬擐甲胄，跋涉山川，栉风沐雨，岂辞劳倦，遂起西伯之师，将问南巢之罪。百万成旅，四七为名，呼吸则河、渭绝流，叱咤则嵩、华自拔。以此攻城，何城不陷；以此击阵，何阵不摧！譬犹泻沧海而灌残荧，举昆仑而压小卵。鼓行而进，百道俱前，以今月二十一日届于东都。而昏朝文武、留守段达等，昆吾恶稔，飞廉奸佞，久迷天数，敢拒义兵，驱率丑徒，众有十万，回洛仓北，遂来举斧。于是熊罴角逐，貔虎争先，因其倒戈之心，乘我破竹之势，曾未旋踵，瓦解冰销，坑卒则长平未多，积甲则熊耳为校达等助桀为虐，婴城自固，梯冲乱舞，徒设九拒之谋；鼓角将鸣，空凭百楼之险。燕巢卫幕，鱼游宋池，殄灭之期，匪朝伊暮。然兴洛、虎牢，国家储积，我已先据，为日久矣。既得回洛，又取黎阳，天下之仓，尽非隋有。四方起义，足食足兵，无前无敌。裴光禄仁基，雄才上将，受脤专征，遐迩攸凭，安危是托，乃识机知变，迁殷事夏。袁谦擒自蓝水，张须陀获在荥阳，窦庆战没于淮南，郭询授首于河北，隋之亡候，聊可知也。清河公房彦藻，近秉戎律，略地东南，师之所临，风行电击。安陆、汝南，随机荡定；淮安、济阳，俄然送款。徐圆朗已平鲁郡，孟海公又破济阳，海内英雄，咸来响应。封民赡取平原之境，郝孝德据黎阳之仓，李士雄虎视于长平，王德仁鹰扬于上党。滑公李景、考功郎中房山基发自临渝，刘兴祖起于白朔，崔白驹在颍川起，方献伯以谯郡来，各拥数万之兵，俱期牧野之会。沧溟之右，函谷以东，牛酒献于军前，壶浆盈于道路。诸君等并衣冠世胄，杞梓良才，神鼎灵绎之秋，裂地封侯之始，豹变鹊起，今也其时，鼍鸣鳖应，见机而作，宜各鸠率子弟，共建功名。耿弇之赴光武，萧何之奉高帝，岂止金章紫绶，华盖朱轮，富贵以重当年，忠贞以传奕叶，岂不盛哉！&lt;/p&gt;
&lt;p&gt;若隋代官人，同吠尧之犬，尚荷王莽之恩，仍怀蒯聩之禄。审配死于袁氏，不如张郃归曹；范增困于项王，未若陈平从汉。魏公推以赤心，当加好爵，择木而处，令不自疑。脱猛虎犹豫，舟中敌国，夙沙之人共缚其主，彭宠之仆自杀其君，高官上赏，即以相授。如暗于成事，守迷不反，昆山纵火，玉石俱焚，尔等噬脐，悔将何及！黄河带地，明余旦旦之言；皎日丽天，知我勤勤之意。布告海内，咸使闻知。&lt;/p&gt;
&lt;h2 id=&#34;讨武曌檄-骆宾王&#34;&gt;讨武曌檄 骆宾王
&lt;/h2&gt;&lt;p&gt;伪临朝武氏者，人非温顺，地实寒微。昔充太宗下陈，曾以更衣入侍。洎(jì)乎晚节，秽乱春宫。潜隐先帝之私，阴图后房之嬖。入门见嫉，蛾眉不肯让人；掩袖工谗，狐媚偏能惑主。践元后于翚(huī)翟，陷吾君于聚麀(yōu)。加以虺蜴为心，豺狼成性。近狎邪僻，残害忠良；杀姊屠兄，弑君鸩母。人神之所共嫉，天地之所不容。犹复包藏祸心，窥窃神器。君之爱子，幽之于别宫；贼之宗盟，委之以重任。鸣呼！霍子孟之不作，朱虚侯之已亡。燕(yàn)啄皇孙，知汉祚之将荆龙漦(chí)帝后，识夏庭之遽衰。&lt;/p&gt;
&lt;p&gt;敬业皇唐旧臣，公侯冢子。奉先帝之成业，荷本朝之厚恩。宋微子之兴悲，良有以也；袁君山之流涕，岂徒然哉！是用气愤风云，志安社稷。因天下之失望，顺宇内之推心，爰举义旗，以清妖孽。南连百越，北尽三河，铁骑成群，玉轴相接。海陵红粟，仓储之积靡穷；江浦黄旗，匡复之功何远。班声动而北风起，剑气冲而南斗平。喑呜则山岳崩颓，叱咤则风云变色。以此制敌，何敌不摧！以此图功，何功不克！&lt;/p&gt;
&lt;p&gt;公等或居汉地，或叶(xié)周亲，或膺重寄于话言，或受顾命于宣室。言犹在耳，忠岂忘心！一抔之土未干，六尺之孤何托？倘能转祸为福，送往事居，共立勤王之勋，无废大君之命，凡诸爵赏，同指山河。若其眷恋穷城，徘徊歧路，坐昧先几之兆，必贻后至之诛。请看今日之域中，竟是谁家之天下！&lt;/p&gt;
&lt;p&gt;六、 北伐檄文 张煌言（南明1646年）&lt;/p&gt;
&lt;p&gt;昔五胡乱夏，仅一再传而灭。今东虏应谶，适二八秋之期。诚哉天道好还，况也人心思汉。慨自李贼倡叛，神京陆沉。建酋本我属夷，屡生反侧，遂乘多难，窃踞中原。衣冠变为犬羊，江山沦于戎狄。凡有血气，未有不痛心切齿于奴酋者也。本藩奉天倡义，代罪吊民，卧薪尝胆，法古用兵。生聚教训，已逾十年。正朔难偏，仅存一线。兹者亲统大师，首取金陵，出生民于水火，复汉官之威仪。尔伪署文武将吏，皆系大明赤子，谁非中国绅衿。时穷势屈，委质虏廷，察其本怀，宁无隐忍？天经地义，华夷之辨甚明；木本水源，忠孝之良自在。至如辽人，受我朝三百年之豢养，遭逆虏三十载之摧残。祖父既受其刑毒，母妻甚被其宣淫。尔二三孤儿，尚为旗下之奴；百千弱女，竟作胡中之妇。报仇雪耻，岂待异时；归正反邪，端在今日。则张良报韩，先挥博浪之椎；朱序归晋，遂成淮淝之捷。或先机革面，或临敌改图。以全省全部来归者，不吝分茅裂土；以一邑一镇来归者，定与度地纪勋。或率兵而至，则论其众寡而照数授职；或洁身而来，则就其职掌而量材超擢。若蒙古、女真，世受国家抚赏之恩，原非一类，共在天地覆载之内，亦有同仇，无怀二心，视之一体。不但休屠归汉，名高日；且如回纥扶唐，烈光叶护矣。本藩仁义素著，赏罚久明。先机者有不次之赏，后至者有不测之诛。一身祸福，介在毫芒；千古勋名，争之顷刻。师不再举，时不再来，布告遐迩，咸使闻知。敬哉特谕。&lt;/p&gt;
&lt;h2 id=&#34;元世祖下江南檄&#34;&gt;元世祖下江南檄
&lt;/h2&gt;&lt;p&gt;宅中图大，天开一统之期；自北而南，雷动六师之众。先谓吊民而伐罪，盖将用夏而变夷；欲制江浙以削平，极汝海隅而混一。&lt;/p&gt;
&lt;p&gt;堪嗟此宋，信任非人，处之师相之尊，委以国柄之重。世济其恶，真凶悖之贾充；谋及乃心，效奸雄之曹操。不学无识，无术弄权，夸浒黄仅免其身，比河清莫大之续。承君之宠，如彼之专，贪天之功，确乎不拔。&lt;/p&gt;
&lt;p&gt;惜官爵以总宝货，苛条法以苦贤才。夺土田而无地可耕，变关会而物价溢涌。藉鄙猥者伴食於庙堂，任反侧者失兵於边徼。恬视雷星之召异，罔闻水火之降灾。满朝皆其私人，用将因其重赂。用白扎而破世守之法，曲丹笔而容天讨之刑。&lt;/p&gt;
&lt;p&gt;民心已离而不知，天命将革而未悟。方且贪湖山之乐，聚宝玉之珍，弗顾母死，夺制以贪荣，乃乘君宠，立幼而固位。以己峻功硕德，而自比於周公。欺人寡妇孤儿，反不如於石莫杀而混海宇。振兵略地，随所向而宣皇威。&lt;/p&gt;
&lt;p&gt;一战乘胜而渡江，诸将列降而献土，厥角稽首，迎我前矛，后实先声，易如破竹。昭天顺人信之助，成我风行草偃之功。合宇宙以清宁，苏人民而镇抚。恩宽幼主以下，罪止元恶之身。&lt;/p&gt;
&lt;p&gt;自今檄到，应守令以境土投拜，除大支犒赏外，仍其官职。谨檄。&lt;/p&gt;
&lt;h2 id=&#34;北伐檄-宋濂朱元璋发布&#34;&gt;北伐檄 宋濂（朱元璋发布）
&lt;/h2&gt;&lt;p&gt;自古帝王临御天下,皆中国居内以制夷狄，夷狄居外以奉中国，未闻以夷狄居中国而制天下也。自宋祚倾移，元以北夷入主中国，四海以内，罔不臣服，此岂人力，实乃天授。彼时君明臣良，足以纲维天下，然达人志士，尚有冠履倒置之叹。自是以后，元之臣子，不遵祖训，废坏纲常，有如大德废长立幼，泰定以臣弑君，天历以弟鸠兄，至于弟收兄妻，子征父妾，上下相习，恬不为怪，其于父子君臣夫妇长幼之伦，渎乱甚矣。夫人君者斯民之宗主，朝廷者天下之根本，礼仪者御世之大防，其所为如彼，岂可为训于天下后世哉！&lt;/p&gt;
&lt;p&gt;及其后嗣沉荒，失君臣之道，又加以宰相专权，宪台抱怨，有司毒虐，于是人心离叛，天下兵起，使我中国之民，死者肝脑涂地，生者骨肉不相保，虽因人事所致，实乃天厌其德而弃之之时也。古云：“胡虏无百年之运，验之今日，信乎不谬。&lt;/p&gt;
&lt;p&gt;当此之时，天运循环，中原气盛，亿兆之中，当降生圣人，驱除胡虏，恢复中华，立纲陈纪，救济斯民。今一纪于兹，未闻有治世安民者，徒使尔等战战兢兢，处于朝秦暮楚之地，诚可矜闵。&lt;/p&gt;
&lt;p&gt;方今河、洛、关、陕，虽有数雄：忘中国祖宗之姓，反就胡虏禽兽之名，以为美称，假元号以济私，恃有众以要君，凭陵跋扈，遥制朝权，此河洛之徒也；或众少力微，阻兵据险，贿诱名爵，志在养力，以俟衅隙，此关陕之人也。二者其始皆以捕妖人为名，乃得兵权。及妖人已灭，兵权已得，志骄气盈，无复尊主庇民之意，互相吞噬，反为生民之巨害，皆非华夏之主也。&lt;/p&gt;
&lt;p&gt;予本淮右布衣，因天下大乱，为众所推，率师渡江，居金陵形式之地，得长江天塹之险，今十有三年。西抵巴蜀，东连沧海，南控闽越，湖、湘、汉、丐，两淮、徐、邳，皆入版图，奄及南方，尽为我有。民稍安，食稍足，兵稍精，控弦执矢，目视我中原之民，久无所主，深用疚心。予恭承天命，罔敢自安，方欲遣兵北逐胡虏，拯生民于涂炭，复汉官之威仪。虑民人未知，反为我仇，絜家北走，陷溺犹深，故先逾告：兵至，民人勿避。予号令严肃，无秋毫之犯，归我者永安于中华，背我者自窜于塞外。盖我中国之民，天必命我中国之人以安之，夷狄何得而治哉！予恐中土久污膻腥，生民扰扰，故率群雄奋力廓清，志在逐胡虏，除暴乱，使民皆得其所，雪中国之耻，尔民等其体之。&lt;/p&gt;
&lt;p&gt;如蒙古、色目，虽非华夏族类，然同生天地之间，有能知礼义，愿为臣民者，与中夏之人抚养无异。故兹告谕，想宜知悉。&lt;/p&gt;
&lt;h2 id=&#34;努尔哈赤伐明檄文&#34;&gt;努尔哈赤伐明檄文
&lt;/h2&gt;&lt;p&gt;我之祖、父，未尝损明边一草寸也，明无端起衅边陲，害我祖、父，恨一也。&lt;/p&gt;
&lt;p&gt;明虽起衅，我尚欲修好，设碑勒誓：&amp;lsquo;凡满、汉人等，毋越疆圉，敢有越者，见即诛之，见而故纵，殃及纵者。’讵明复渝誓言，逞兵越界，卫助叶赫，恨二也。&lt;/p&gt;
&lt;p&gt;明人于清河以南、江岸以北，每岁窃窬疆场，肆其攘村，我遵誓行诛；明负前盟，责我擅杀，拘我广宁使臣纲古里、方吉纳，挟取十人，杀之边境，恨三也。&lt;/p&gt;
&lt;p&gt;明越境以兵助叶赫，俾我已聘之女，改适蒙古，恨四也。&lt;/p&gt;
&lt;p&gt;柴河、三岔、抚安三路，我累世分守疆土之众，耕田艺谷，明不容刈获，遣兵驱逐，恨五也。&lt;/p&gt;
&lt;p&gt;边外叶赫，获罪于天，明乃偏信其言，特遣使臣，遗书诟詈，肆行陵侮，恨六也。&lt;/p&gt;
&lt;p&gt;昔哈达助叶赫，二次来侵，我自报之，天既授我哈达之人矣，明又党之，挟我以还其国。已而哈达之人，数被叶赫侵掠。夫列国这相征伐也，顺天心者胜而存，逆天意者败而亡。何能使死于兵者更生，得其人者更还乎？天建大国之君即为天下共主，何独构怨于我国也。初扈伦诸国，合兵侵我，故天厌扈伦启衅，惟我是眷。今明助天谴之叶赫，抗天意，倒置是非，妄为剖断，恨七也。&lt;/p&gt;
&lt;p&gt;欺陵实甚，情所难堪。因此七大恨之故，是以征之。&lt;/p&gt;
&lt;h2 id=&#34;祭明太祖陵寝文-洪秀全&#34;&gt;祭明太祖陵寝文 洪秀全
&lt;/h2&gt;&lt;p&gt;不肖子孙洪秀全，率领皇汉天国百官谨祭于吾皇之灵曰：“昔以汉族不幸，皇纲覆坠，乱臣贼子皆引虎、引狼以危中国，遂使大地陆沈，中原板荡。朝堂之地，行省之间，非复吾有，异族因得以盘据，灵秀之胄，杂以腥膻，种族沦亡，二百年矣。秀全自惟凉薄，不及早除异类，慰我先灵。今藉吾皇在天之灵，默为呵护，君臣用命，百姓归心，东南各省，次第收复。谨依吾皇遗烈，定鼎金陵。秀全不肖，以体吾皇之心，与天下附托之重，东南既定，指日北征，驱除异族，还我神州。上慰吾皇在天之灵，下解百姓倒悬之急，秀全等不敢不勉也。敢告。&lt;/p&gt;
&lt;h2 id=&#34;太平天国奉天讨胡清檄1852年杨秀清-萧朝贵&#34;&gt;太平天国奉天讨胡(清)檄(1852年)杨秀清 萧朝贵
&lt;/h2&gt;&lt;p&gt;自有明失真天命太平天国为奉天讨胡，檄布四方，若曰：嗟尔有众，明听予言。予惟天下者中国之天下，非胡虏之天下也；衣食者中国之衣食，非胡虏之衣食也；子女民人者中国之子女民人，非胡虏之子女民人也。慨自有明失政，满洲乘釁，混乱中国，盗中国之天下，夺中国之衣食，淫虐中国之子女民人。而中国以六合之大，九州之众，一任其胡行，而恬不为怪，中国沿得为有人乎！自满洲流毒中国，虐燄燔苍穹，淫毒秽宸极，腥风播於四海，妖气惨於五胡，而中国之人，反低首下心，甘为臣仆。甚矣哉，中国之无人也！&lt;/p&gt;
&lt;p&gt;夫中国首也，胡虏足也，中国神州也，胡虏妖人也。中国名为神州者何？天父皇上帝真神也，天地山海是其造成，故从前以神州名中国也。胡虏目为妖人者何？蛇魔阎罗妖邪鬼也，鞑靼妖胡，惟此敬拜，故当今以妖人目胡虏也。奈何足反加首，妖人反盗神州，驱我中国悉变妖魔，罄南山之竹简，写不尽满地淫污，决东海之波涛，洗不净弥天罪孽。予谨按其彰著人间者约略言之：夫中国有中国之形像，今满洲悉令削发，拖一长尾於后，是使中国之人，变为禽兽也。中国有中国之衣冠，今满洲另置顶戴，胡衣猴冠，坏先代之服冕，是使中国之人，忘其根本也。中国有中国之人伦，前伪妖康熙暗令鞑子一人管十家，淫乱中国之女子，是欲中国之人尽为胡种也。中国有中国之配偶，今满洲妖魔悉收中国之美姬，为奴为妾，三千粉黛，皆为羯狗所污，百万红颜，竟与骚狐同寝，言又恸心，谈之污舌，是尽中国之女子而玷辱之也。中国有中国之制度，今满洲造为妖魔条律，使我中国之人，无能脱其纲罗，无所措其手足，是尽中国之男儿而协制之也。中国有中国之言语，今满洲造为京腔，更中国音，是欲以胡言胡语惑中国也。凡有水旱，略不怜恤，坐视其饿莩流离，暴露如莽，是欲我中国之人稀少也。满洲又纵贪官污吏，布满天下，使剥民脂膏，士女皆哭泣道路，是欲我中国之人贫穷也。官以贿得，刑以钱免，富儿当权，豪杰绝望，是使我中国之英俊抑郁而死也。凡有起义与复中国者，动诬以谋反大逆，夷其九族，是欲绝我中国英雄之谋也。满洲之所以愚弄中国，欺侮中国者，无所不用其极，巧矣哉！昔姚弋仲，胡种也，犹戒其子襄，使归义中国，苻融亦胡种也，每劝其兄坚，使不攻中国。今满洲乃忘其根源之丑贱，乘吴三桂之招引，霸占中国，极恶穷凶。予细查满鞑子之始末，其祖宗乃一白狐一赤狗交媾成精，遂产妖人。种类日滋，自相配合，并无人伦风化，乘中国之无人，盗据华夏。御座之设，野狐升据，朝堂之上，沐猴而冠。我中国不能犁其廷而锄其穴，反中其诡谋，受其凌辱，听其号令，甚至文武官员，贫图利禄，拜跪於狐群狗党之中。今夫三尺童子，至无知也，指犬豕而使之拜，则艴然怒。今胡虏犹犬豕也，公等读书知古，毫不知羞。昔文天祥、谢枋得誓死不事元，史可法、瞿式耜誓死不事清，此皆诸公之所熟闻也。予总料满洲之众，不过十数万。而我中国之众，不下五千馀万。以五千馀万之众，受制於十万，亦孔之丑矣！&lt;/p&gt;
&lt;p&gt;今幸天道好还，中国有复兴之理，人心思治，胡虏有必灭之徵。三七之妖运告终，而九五之真人已出。胡罪贯盈，皇天震怒，命我天王肃将天威，创建义旗，扫除妖孽，廓清华夏，恭行天罚。言乎远，言乎近，孰无左袒之心；或为官，或为民，当急扬徽之志。甲胄干戈，载义声而生色；夫妇男女，摅公愤以前驱。誓屠八旗，以安九有；特诏四方英俊，速拜上帝，以奖天衷。执守绪於蔡州，擒妥欢於应昌，与复久沦之境土，顶起上帝之纲常。其有能擒狗**咸岂来献者，或有能斩其首级来投者，或又有能擒斩一切满洲胡人头目者，奏封大官，决不食言。盖我中国之天下，今既蒙皇上帝开大恩命我主天王治之，岂胡虏所得而久乱哉！公等世居中国，谁非上帝子女，倘能奉天诛妖，执蝥弧以先登，戒防风之后至，在世英雄无比，在天荣耀无疆。如或执迷不悟，保伪拒真，生为胡人，死为胡鬼。顺逆有大体，华夷有定名。各宜顺天，脱鬼成人。公等苦满洲之祸久矣，至今而犹不知变计，同心戮力，扫荡胡塵，其何以对上帝於高天乎！予兴义兵，上为上帝报瞒天之雠，下为中国解下首之苦，务期肃清胡氛，同享太平之乐。顺天有厚赏，逆天有显戮。布告下天，咸使闻知。&lt;/p&gt;
&lt;h2 id=&#34;讨粤匪檄-曾国藩&#34;&gt;讨粤匪檄 曾国藩
&lt;/h2&gt;&lt;p&gt;为传檄事：逆贼洪秀全杨秀清称乱以来，於今五年矣。荼毒生灵数百余万，蹂躏州县五千余里，所过之境，船只无论大小，人民无论贫富，一概抢掠罄尽，寸草不留。其掳入贼中者，剥取衣服，搜括银钱，银满五两而不献贼者即行斩首。男子日给米一合，驱之临阵向前，驱之筑城濬濠。妇人日给米一合，驱之登陴守夜，驱之运米挑煤。妇女而不肯解脚者，则立斩其足以示众妇。船户而阴谋逃归者，则倒抬其尸以示众船。粤匪自处於安富尊荣，而视我两湖三江被胁之人曾犬豕牛马之不若。此其残忍惨酷，凡有血气者未有闻之而不痛减者也。&lt;/p&gt;
&lt;p&gt;自唐虞三代以来，历世圣人扶持名教，敦叙人伦，君臣、父子、上下、尊卑，秩然如冠履之不可倒置。粤匪窃外夷之绪，崇天主之教。自其伪君伪相，下逮兵卒贱役，皆以兄弟称之，谓惟天可称父，此外凡民之父皆兄弟也，凡民之母皆姊妹也。农不能自耕以纳赋，而谓田皆天王之田；商不能自买以取息，而谓货皆天王之货；士不能诵孔子之经，而别有所谓耶稣之说、《新约》之书，举中国数千年礼、义人伦诗书典则，一旦扫地荡荆此岂独我大清之变，乃开辟以来名教之奇变，我孔子孟子之所痛哭於九原，凡读书识字者，又乌可袖手安坐，不思一为之所也。&lt;/p&gt;
&lt;p&gt;自古生有功德，没则为神，王道治明，神道治幽，虽乱臣贼子穷凶极丑亦往往敬畏神祗。李自成至曲阜不犯圣庙，张献忠至梓潼亦祭文昌。粤匪焚郴州之学官，毁宣圣之木主，十哲两庑，狼藉满地。嗣是所过郡县，先毁庙宇，即忠臣义士如关帝岳王之凛凛，亦皆污其宫室，残其身首。以至佛寺、道院、城隍、社坛，无朝不焚，无像不灭。斯又鬼神所共愤怒，欲一雪此憾於冥冥之中者也。&lt;/p&gt;
&lt;p&gt;本部堂奉天子命，统师二万，水陆并进，誓将卧薪尝胆，殄此凶逆，救我被掳之船只，找出被胁之民人。不特纾君父宵旰之勤劳，而且慰孔孟人伦之隐痛。不特为百万生灵报枉杀之仇，而且为上下神祗雪被辱之憾。&lt;/p&gt;
&lt;p&gt;是用传檄远近，咸使闻知。倘有血性男子，号召义旅，助我征剿者，本部堂引为心腹，酌给口粮。倘有抱道君子，痛天主教之横行中原，赫然奋怒以卫吾道者，本部堂礼之幕府，待以宾师。倘有仗义仁人，捐银助饷者，千金以内，给予实收部照，千金以上，专摺奏请优叙。倘有久陷贼中，自找来归，杀其头目，以城来降者，本部堂收之帐下，奏受官爵。倘有被胁经年，发长数寸，临阵弃械，徒手归诚者，一概免死，资遣回藉。在昔汉唐元明之末，群盗如毛，皆由主昏政乱，莫能削平。今天子忧勤惕厉，敬天恤民，田不加赋，户不抽丁，以列圣深厚之仁，讨暴虐无赖之贼，无论迟速，终归灭亡，不待智者而明矣。若尔披胁之人，甘心从逆，抗拒天诛，大兵一压，玉石俱焚，亦不能更为分别也。&lt;/p&gt;
&lt;p&gt;本部堂德薄能鲜，独仗忠信二字为行军之本，上有日月，下有鬼神，明有浩浩长江之水，幽有前此殉难各忠臣烈士之魂，实鉴吾心，咸听吾言。檄到如律令，无忽！&lt;/p&gt;
</description>
        </item>
        <item>
        <title>背点文章耍耍帅</title>
        <link>https://mqdfei.top/p/%E8%83%8C%E7%82%B9%E6%96%87%E7%AB%A0%E8%80%8D%E8%80%8D%E5%B8%85/</link>
        <pubDate>Sun, 01 Sep 2024 00:00:00 +0000</pubDate>
        
        <guid>https://mqdfei.top/p/%E8%83%8C%E7%82%B9%E6%96%87%E7%AB%A0%E8%80%8D%E8%80%8D%E5%B8%85/</guid>
        <description>&lt;img src="https://mqdfei.top/p/%E8%83%8C%E7%82%B9%E6%96%87%E7%AB%A0%E8%80%8D%E8%80%8D%E5%B8%85/image/liu.jpg" alt="Featured image of post 背点文章耍耍帅" /&gt;&lt;h1 id=&#34;累了就休息休息完继续&#34;&gt;累了就休息，休息完继续
&lt;/h1&gt;&lt;h3 id=&#34;送东阳马生序&#34;&gt;送东阳马生序
&lt;/h3&gt;&lt;p&gt;余幼时即嗜（shì）学。家贫，无从致书以观，每假借于藏书之家，手自笔录，计日以还。天大寒，砚（yàn）冰坚，手指不可屈伸，弗（fú）之怠。录毕，走送之，不敢稍逾约。以是人多以书假余，余因得遍观群书。既加冠（guān），益慕圣贤之道 ，又患无硕师、名人与游，尝趋百里外，从（cóng）乡之先达执经叩（kòu）问。先达德隆望尊，门人弟子填其室，未尝稍降（jiàng）辞色。余立侍左右，援疑质理，俯身倾耳以请；或遇其叱咄（chì duō），色愈恭，礼愈至，不敢出一言以复；俟（sì）其欣悦，则又请焉。故余虽愚，卒获有所闻。&lt;/p&gt;
&lt;p&gt;当余之从师也，负箧（qiè）曳屣（xǐ）行深山巨谷中，穷冬烈风，大雪深数尺，足肤皲（jūn）裂而不知。至舍，四支僵劲（jìng）不能动，媵（yìng）人持汤沃灌，以衾（qīn）拥覆，久而乃和。寓逆（nì）旅，主人日再食（sì），无鲜肥滋味之享。同舍生皆被（pī）绮绣，戴朱缨宝饰之帽，腰白玉之环，左佩刀，右备容臭（xiù），烨（yè）然若神人；余则缊（yùn）袍敝（bì）衣处其间，略无慕艳意。以中有足乐者，不知口体之奉不若人也。盖余之勤且艰若此。今虽耄（mào）老，未有所成，犹幸预君子之列，而承天子之宠光，缀（zhuì）公卿之后，日侍坐备顾问，四海亦谬称其氏名，况才之过于余者乎？&lt;/p&gt;
&lt;p&gt;今诸生学于太学，县官日有廪（lǐn）稍之供，父母岁有裘葛之遗（wèi），无冻馁（něi）之患矣；坐大厦之下而诵诗书，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！&lt;/p&gt;
&lt;p&gt;东阳马生君则，在太学已二年，流辈甚称其贤。余朝京师，生以乡人子谒（yè）余，撰长书以为贽（zhì），辞甚畅达，与之论辨，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋（dǐ）我夸际遇之盛而骄乡人者，岂知予者哉？&lt;/p&gt;
&lt;h3 id=&#34;滕王阁序&#34;&gt;滕王阁序
&lt;/h3&gt;&lt;p&gt;豫章故郡，洪都新府。星分翼轸（yì zhěn），地接衡庐。襟三江而带五湖，控蛮荆而引瓯（ōu）越。物华天宝，龙光射牛斗之墟；人杰地灵，徐孺下陈蕃（fān）之榻。雄州雾列，俊采星驰。台隍（huáng）枕夷夏之交，宾主尽东南之美。都督阎公之雅望，棨戟（qǐ jǐ）遥临；宇文新州之懿（yì）范，襜帷（chān wéi）暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯（jiàn）。&lt;/p&gt;
&lt;p&gt;时维九月，序属三秋。潦（lǎo）水尽而寒潭清，烟光凝而暮山紫。俨骖騑（cān fēi）于上路，访风景于崇阿（ē）；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀（tīng）凫（fú）渚（zhǔ），穷岛屿之萦回；桂殿兰宫，即冈峦之体势。&lt;/p&gt;
&lt;p&gt;披绣闼（tà），俯雕甍（méng），山原旷其盈视，川泽纡（yū）其骇瞩。闾阎（lǘ yán）扑地，钟鸣鼎食之家；舸（gě）舰弥津，青雀黄龙之舳（zhú）。云销雨霁（jì），彩彻区明。落霞与孤鹜（wù）齐飞，秋水共长天一色。渔舟唱晚，响穷彭蠡（lí）之滨；雁阵惊寒，声断衡阳之浦。&lt;/p&gt;
&lt;p&gt;遥襟甫（fǔ）畅，逸兴遄（chuán）飞。爽籁（lài）发而清风生，纤歌凝而白云遏（è）。睢（suī）园绿竹，气凌彭泽之樽；邺（yè）水朱华，光照临川之笔。四美具，二难并。穷睇眄（dì miǎn）于中天，极娱游于暇日。天高地迥（jiǒng），觉宇宙之无穷；兴尽悲来，识盈虚之有数。望长安于日下，目吴会（kuài）于云间。地势极而南溟（míng）深，天柱高而北辰远。关山难越，谁悲失路之人？萍水相逢，尽是他乡之客。怀帝阍（hūn）而不见，奉宣室以何年？&lt;/p&gt;
&lt;p&gt;嗟（jiē）乎！时运不齐，命途多舛（chuǎn）。冯唐易老，李广难封。屈贾谊（jiǎ yì）于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙（hé zhé）以犹欢。北海虽赊（shē），扶摇可接；东隅（yú）已逝，桑榆非晚。孟尝高洁，空余报国之情；阮籍猖狂，岂效穷途之哭！&lt;/p&gt;
&lt;p&gt;勃，三尺微命，一介书生。无路请缨，等终军之弱冠；有怀投笔，慕宗悫（què）之长风。舍簪笏（zān hù）于百龄，奉晨昏于万里。非谢家之宝树，接孟氏之芳邻。他日趋庭，叨（tāo）陪鲤对；今兹捧袂（mèi），喜托龙门。杨意不逢，抚凌云而自惜；钟期既遇，奏流水以何惭？&lt;/p&gt;
&lt;p&gt;呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：&lt;/p&gt;
&lt;p&gt;滕王高阁临江渚（zhǔ），佩玉鸣鸾罢歌舞。
画栋朝飞南浦云，珠帘暮卷西山雨。
闲云潭影日悠悠，物换星移几度秋。
阁中帝子今何在？槛（jiàn）外长江空自流。&lt;/p&gt;
&lt;h3 id=&#34;洛神赋&#34;&gt;洛神赋
&lt;/h3&gt;&lt;p&gt;黄初三年，余朝京师，还济洛川。古人有言，斯水之神，名曰宓（fú）妃。感宋玉对楚王神女之事，遂作斯赋。其辞曰：&lt;/p&gt;
&lt;p&gt;余从京域，言归东藩。背伊阙（què），越轘辕（huán yuán），经通谷，陵景山。日既西倾，车殆（dài）马烦。尔乃税（tuō）驾乎蘅皋（héng gāo），秣（mò）驷乎芝田，容与乎阳林，流眄（miǎn）乎洛川。于是精移神骇，忽焉思散。俯则未察，仰以殊观，睹一丽人，于岩之畔。乃援御者而告之曰：“尔有觌（dí）于彼者乎？彼何人斯？若此之艳也！”御者对曰：“臣闻河洛之神，名曰宓妃。然则君王之所见也，无乃是乎？其状若何？臣愿闻之。”&lt;/p&gt;
&lt;p&gt;余告之曰：“其形也，翩若惊鸿，婉若游龙。荣曜（yào）秋菊，华茂春松。髣髴（fǎng fú）兮若轻云之蔽月，飘飖（yáo）兮若流风之回雪。远而望之，皎若太阳升朝霞；迫而察之，灼若芙蕖（qú）出渌（lù）波。秾（nóng）纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻（jì）峨峨，修眉联娟。丹唇外朗，皓齿内鲜，明眸善睐（lài），靥（yè）辅承权。瑰姿艳逸，仪静体闲。柔情绰（chuò）态，媚于语言。奇服旷世，骨像应图。披罗衣之璀粲（cuǐ càn）兮，珥（ěr）瑶碧之华琚（jū）。戴金翠之首饰，缀明珠以耀躯。践远游之文履，曳（yè）雾绡（xiāo）之轻裾（jū）。微幽兰之芳蔼（ǎi）兮，步踟蹰（chí chú）于山隅。&lt;/p&gt;
&lt;p&gt;于是忽焉纵体，以遨（áo）以嬉。左倚采旄（máo），右荫桂旗。攘（rǎng）皓腕于神浒（hǔ）兮，采湍（tuān）濑（lài）之玄芝。余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要（yāo）之。嗟佳人之信修兮，羌（qiāng）习礼而明诗。抗琼珶（dì）以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。&lt;/p&gt;
&lt;p&gt;于是洛灵感焉，徙倚（xǐ yǐ）彷徨，神光离合，乍阴乍阳。竦（sǒng）轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。&lt;/p&gt;
&lt;p&gt;尔乃众灵杂沓（tà），命俦（chóu）啸侣，或戏清流，或翔神渚（zhǔ），或采明珠，或拾翠羽。从南湘之二妃，携汉滨之游女。叹匏（páo）瓜之无匹兮，咏牵牛之独处。扬轻袿（guī）之猗（yī）靡兮，翳（yì）修袖以延伫。体迅飞凫（fú），飘忽若神，凌波微步，罗袜生尘。动无常则，若危若安。进止难期，若往若还。转眄（miǎn）流精，光润玉颜。含辞未吐，气若幽兰。华容婀娜（ē nuó），令我忘餐。&lt;/p&gt;
&lt;p&gt;于是屏翳（bǐng yì）收风，川后静波。冯（píng）夷鸣鼓，女娲（wā）清歌。腾文鱼以警乘，鸣玉鸾（luán）以偕逝。六龙俨（yǎn）其齐首，载云车之容裔（yì），鲸鲵（ní）踊而夹毂（gǔ），水禽翔而为卫。&lt;/p&gt;
&lt;p&gt;于是越北沚（zhǐ），过南冈，纡（yū）素领，回清阳，动朱唇以徐言，陈交接之大纲。恨人神之道殊兮，怨盛年之莫当。抗罗袂（mèi）以掩涕兮，泪流襟之浪浪（làng）。悼良会之永绝兮，哀一逝而异乡。无微情以效爱兮，献江南之明珰（dāng）。虽潜处于太阴，长寄心于君王。忽不悟其所舍，怅神宵而蔽光。&lt;/p&gt;
&lt;p&gt;于是背下陵高，足往神留，遗情想像，顾望怀愁。冀灵体之复形，御轻舟而上溯（sù）。浮长川而忘返，思绵绵而增慕。夜耿（gěng）耿而不寐，沾繁霜而至曙。命仆夫而就驾，吾将归乎东路。揽騑（fēi）辔（pèi）以抗策，怅盘桓而不能去。&lt;/p&gt;
&lt;h3 id=&#34;阿房宫赋&#34;&gt;阿房宫赋
&lt;/h3&gt;&lt;p&gt;六王毕，四海一；蜀山兀（wù），阿房出。覆压三百余里，隔离天日。骊（lí）山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷（qūn qūn）焉，蜂房水涡，矗不知其几千万落！长桥卧波，未云何龙？复道行空，不霁（jì）何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。&lt;/p&gt;
&lt;p&gt;妃嫔媵嫱（pín yìng qiáng），王子皇孙，辞楼下殿，辇（niǎn）来于秦，朝歌夜弦，为秦宫人。明星荧荧，开妆镜也；绿云扰扰，梳晓鬟（huán）也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘（lù lù）远听，杳（yǎo）不知其所之也。一肌一容，尽态极妍，缦立远视，而望幸焉；有不见者，三十六年。燕、赵之收藏，韩、魏之经营，齐、楚之精英，几世几年，剽（piāo）掠其人，倚叠如山。一旦不能有，输来其间。鼎铛（chēng）玉石，金块珠砾（lì），弃掷逦迤（lǐ yǐ），秦人视之，亦不甚惜。&lt;/p&gt;
&lt;p&gt;嗟乎！一人之心，千万人之心也。秦爱纷奢，人亦念其家；奈何取之尽锱铢（zī zhū），用之如泥沙？使负栋之柱，多于南亩之农夫；架梁之椽（chuán），多于机上之工女；钉头磷磷，多于在庾（yǔ）之粟粒；瓦缝参差，多于周身之帛（bó）缕；直栏横槛（jiàn），多于九土之城郭；管弦呕哑（ōu yā），多于市人之言语。使天下之人，不敢言而敢怒；独夫之心，日益骄固。戍（shù）卒叫，函谷举；楚人一炬（jù），可怜焦土。&lt;/p&gt;
&lt;p&gt;呜呼！灭六国者，六国也，非秦也。族秦者，秦也，非天下也。嗟乎！使六国各爱其人，则足以拒秦；使秦复爱六国之人，则递（dì）三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。&lt;/p&gt;
&lt;hr&gt;
&lt;h3 id=&#34;岳阳楼记&#34;&gt;岳阳楼记
&lt;/h3&gt;&lt;p&gt;庆历四年春，滕子京谪（zhé）守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属（zhǔ）予作文以记之。&lt;/p&gt;
&lt;p&gt;予观夫巴陵胜状，在洞庭一湖。衔远山，吞长江，浩浩汤汤（shāng shāng），横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？&lt;/p&gt;
&lt;p&gt;若夫霪（yín）雨霏霏（fēi fēi），连月不开，阴风怒号，浊浪排空，日星隐曜（yào），山岳潜（qián）形，商旅不行，樯（qiáng）倾楫（jí）摧，薄暮冥冥，虎啸猿啼。登斯楼也，则有去国怀乡，忧谗（chán）畏讥，满目萧然，感极而悲者矣。&lt;/p&gt;
&lt;p&gt;至若春和景明，波澜不惊，上下天光，一碧万顷，沙鸥翔集，锦鳞游泳，岸芷（zhǐ）汀（tīng）兰，郁郁青青。而或长烟一空，皓（hào）月千里，浮光跃金，静影沉璧（bì），渔歌互答，此乐何极！登斯楼也，则有心旷神怡，宠辱偕（xié）忘，把酒临风，其喜洋洋者矣。&lt;/p&gt;
&lt;p&gt;嗟（jiē）夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？&lt;/p&gt;
&lt;p&gt;时六年九月十五日。&lt;/p&gt;
&lt;h2 id=&#34;孔雀东南飞&#34;&gt;孔雀东南飞
&lt;/h2&gt;&lt;p&gt;序曰：汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。&lt;/p&gt;
&lt;p&gt;孔雀东南飞，五里一徘（pái）徊（huái）。&lt;/p&gt;
&lt;p&gt;“十三能织素，十四学裁衣，十五弹箜（kōng）篌（hóu），十六诵诗书。十七为君妇，心中常苦悲。君既为府吏，守节情不移，贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施，便可白公姥（mǔ），及时相遣归。”&lt;/p&gt;
&lt;p&gt;府吏得闻之，堂上启阿母：“儿已薄禄相（xiàng），幸复得此妇，结发同枕席，黄泉共为友。共事二三年，始尔未为久，女行无偏斜，何意致不厚？”&lt;/p&gt;
&lt;p&gt;阿母谓府吏：“何乃太区（qū）区！此妇无礼节，举动自专由。吾意久怀忿（fèn），汝岂得自由！东家有贤女，自名秦罗敷（fū），可怜体无比，阿母为汝求。便可速遣之，遣去慎莫留！”&lt;/p&gt;
&lt;p&gt;府吏长跪告：“伏惟启阿母，今若遣此妇，终老不复取（qǔ）！”&lt;/p&gt;
&lt;p&gt;阿母得闻之，槌（chuí）床便大怒：“小子无所畏，何敢助妇语！吾已失恩义，会不相从许！”&lt;/p&gt;
&lt;p&gt;府吏默无声，再拜还入户，举言谓新妇，哽（gěng）咽不能语：“我自不驱卿，逼迫有阿母。卿但暂还家，吾今且报府。不久当归还，还必相迎取。以此下心意，慎勿违吾语。”&lt;/p&gt;
&lt;p&gt;新妇谓府吏：“勿复重（chóng）纷纭。往昔初阳岁，谢家来贵门。奉事循公姥，进止敢自专？昼夜勤作息，伶俜（pīng）萦（yíng）苦辛。谓言无罪过，供养卒大恩；仍更被驱遣，何言复来还！妾有绣腰襦（rú），葳（wēi）蕤（ruí）自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗（wèi）施，于今无会因。时时为安慰，久久莫相忘！”&lt;/p&gt;
&lt;p&gt;鸡鸣外欲曙（shù），新妇起严妆。著（zhuó）我绣夹（jiá）裙，事事四五通。足下蹑（niè）丝履（lǚ），头上玳（dài）瑁（mào）光。腰若流纨（wán）素，耳著（zhuó）明月珰（dāng）。指如削（xiāo）葱根，口如含朱丹。纤纤作细步，精妙世无双。&lt;/p&gt;
&lt;p&gt;上堂拜阿母，阿母怒不止。“昔作女儿时，生小出野里，本自无教训，兼愧贵家子。受母钱帛（bó）多，不堪母驱使。今日还家去，念母劳家里。”却与小姑别，泪落连珠子。“新妇初来时，小姑始扶床；今日被驱遣，小姑如我长（zhǎng）。勤心养公姥，好自相扶将（jiāng）。初七及下九，嬉戏莫相忘。”出门登车去，涕落百余行（háng）。&lt;/p&gt;
&lt;p&gt;府吏马在前，新妇车在后，隐（yǐn）隐何甸（tián）甸，俱会大道口。下马入车中，低头共耳语：“誓不相隔卿，且暂还家去；吾今且赴府，不久当还归，誓天不相负！”&lt;/p&gt;
&lt;p&gt;新妇谓府吏：“感君区（qū）区怀！君既若见录，不久望君来。君当作磐（pán）石，妾当作蒲（pú）苇（wěi），蒲苇纫（rèn）如丝，磐石无转移。我有亲父兄，性行暴如雷，恐不任我意，逆以煎我怀。”举手长劳劳，二情同依依。&lt;/p&gt;
&lt;p&gt;入门上家堂，进退无颜仪。阿母大拊（fǔ）掌，不图子自归：“十三教汝织，十四能裁衣，十五弹箜（kōng）篌（hóu），十六知礼仪，十七遣汝嫁，谓言无誓违。汝今何罪过，不迎而自归？”兰芝惭阿母：“儿实无罪过。”阿母大悲摧（cuī）。&lt;/p&gt;
&lt;p&gt;还家十余日，县令遣媒来。云有第三郎，窈（yǎo）窕（tiǎo）世无双，年始十八九，便（pián）言多令才。&lt;/p&gt;
&lt;p&gt;阿母谓阿女：“汝可去应（yìng）之。”&lt;/p&gt;
&lt;p&gt;阿女含泪答：“兰芝初还时，府吏见丁宁，结誓不别离。今日违情义，恐此事非奇。自可断来信，徐徐更（gèng）谓之。”&lt;/p&gt;
&lt;p&gt;阿母白媒人：“贫贱有此女，始适还家门。不堪吏人妇，岂合令郎君？幸可广问讯，不得便相许。”媒人去数（shù）日，寻遣丞请还，说有兰家女，承籍有宦（huàn）官。云有第五郎，娇逸未有婚。遣丞为媒人，主簿（bù）通语言。直说太守家，有此令郎君，既欲结大义，故遣来贵门。&lt;/p&gt;
&lt;p&gt;阿母谢媒人：“女子先有誓，老姥（mǔ）岂敢言！”&lt;/p&gt;
&lt;p&gt;阿兄得闻之，怅然心中烦，举言谓阿妹：“作计何不量（liáng）！先嫁得府吏，后嫁得郎君。否（pǐ）泰如天地，足以荣汝身。不嫁义郎体，其往欲何云？”&lt;/p&gt;
&lt;p&gt;兰芝仰头答：“理实如兄言。谢家事夫婿，中道还兄门。处分（fèn）适兄意，那得自任专！虽与府吏要（yāo），渠（qú）会永无缘。登即相许和（hè），便可作婚姻。”&lt;/p&gt;
&lt;p&gt;媒人下床去，诺诺复尔尔。还部白府君：“下官奉使命，言谈大有缘。”府君得闻之，心中大欢喜。视历复开书，便利此月内，六合正相应（yìng）。良吉三十日，今已二十七，卿可去成婚。交语速装束，络绎（yì）如浮云。青雀白鹄（hú）舫（fǎng），四角龙子幡（fān）。婀（ē）娜（nuó）随风转。金车玉作轮。踯（zhí）躅（zhú）青骢（cōng）马，流苏金镂（lòu）鞍。赍（jī）钱三百万，皆用青丝穿。杂彩三百匹，交广市鲑（xié）珍。从人四五百，郁（yù）郁登郡门。&lt;/p&gt;
&lt;p&gt;阿母谓阿女：“适得府君书，明日来迎汝。何不作衣裳？莫令事不举（jǔ）！”&lt;/p&gt;
&lt;p&gt;阿女默无声，手巾掩口啼，泪落便如泻（xiè）。移我琉（liú）璃榻（tà），出置前窗下。左手持刀尺，右手执绫罗。朝（zhāo）成绣夹裙，晚成单罗衫。晻（ǎn）晻日欲暝（míng），愁思出门啼。&lt;/p&gt;
&lt;p&gt;府吏闻此变，因求假暂归。未至二三里，摧藏（zàng）马悲哀。新妇识马声，蹑（niè）履相逢迎。怅然遥相望，知是故人来。举手拍马鞍，嗟（jiē）叹使心伤：“自君别我后，人事不可量（liáng）。果不如先愿，又非君所详。我有亲父母，逼迫兼弟兄，以我应（yìng）他人，君还何所望！”&lt;/p&gt;
&lt;p&gt;府吏谓新妇：“贺卿得高迁！磐石方且厚，可以卒（zú）千年；蒲苇一时纫（rèn），便作旦夕间。卿当日胜（shèng）贵，吾独向黄泉！”&lt;/p&gt;
&lt;p&gt;新妇谓府吏：“何意出此言！同是被逼迫，君尔妾亦然。黄泉下相见，勿违今日言！”执手分道去，各各还家门。生人作死别，恨恨那可论？念与世间辞，千万不复全！&lt;/p&gt;
&lt;p&gt;府吏还家去，上堂拜阿母：“今日大风寒，寒风摧树木，严霜结庭兰。儿今日冥（míng）冥，令母在后单。故作不良计，勿复怨鬼神！命如南山石，四体康且直！”&lt;/p&gt;
&lt;p&gt;阿母得闻之，零泪应（yìng）声落：“汝是大家子，仕宦（huàn）于台阁，慎勿为妇死，贵贱情何薄！东家有贤女，窈窕艳城郭，阿母为汝求，便复在旦夕。”&lt;/p&gt;
&lt;p&gt;府吏再拜还，长叹空房中，作计乃尔立。转头向户里，渐见愁煎迫。&lt;/p&gt;
&lt;p&gt;其日牛马嘶（sī），新妇入青庐（lú）。奄（yǎn）奄黄昏后，寂寂人定初。我命绝今日，魂去尸长留！揽裙脱丝履（lǚ），举身赴清池。&lt;/p&gt;
&lt;p&gt;府吏闻此事，心知长别离。徘（pái）徊（huái）庭树下，自挂东南枝（zhī）。&lt;/p&gt;
&lt;p&gt;两家求合葬，合葬华山傍（páng）。东西植松柏，左右种梧桐。枝枝相覆盖，叶叶相交通。中有双飞鸟，自名为鸳（yuān）鸯（yāng），仰头相向鸣，夜夜达五更（gēng）。行人驻足听，寡妇起彷徨。多谢后世人，戒之慎勿忘！&lt;/p&gt;
&lt;h3 id=&#34;五柳先生传&#34;&gt;五柳先生传
&lt;/h3&gt;&lt;p&gt;先生不知何许（hé xǔ）人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜（shì）酒，家贫不能常得。亲旧知其如此，或置酒而招之；造饮辄（zhé）尽，期在必醉。既醉而退，曾不吝（lìn）情去留。环堵萧然，不蔽风日；短褐（hè）穿结，箪（dān）瓢屡空，晏（yàn）如也。常著文章自娱，颇示己志。忘怀得失，以此自终。&lt;/p&gt;
&lt;p&gt;赞曰：黔娄（qián lóu）之妻有言：&amp;ldquo;不戚戚（qī qī）于贫贱，不汲汲（jí jí）于富贵。&amp;ldquo;其言兹若人之俦（chóu）乎？衔觞（shāng）赋诗，以乐其志，无怀氏之民欤（yú）？葛天氏之民欤？&lt;/p&gt;
&lt;h3 id=&#34;寒窑赋&#34;&gt;寒窑赋
&lt;/h3&gt;&lt;p&gt;天有不测风云，人有旦夕祸福。蜈蚣百足，行不及蛇；雄鸡两翼，飞不过鸦。马有千里之程，无骑不能自往；人有冲天之志，非运不能自通。&lt;/p&gt;
&lt;p&gt;盖闻：人生在世，富贵不能淫，贫贱不能移。文章盖世，孔子厄于陈邦；武略超群，太公钓于渭水。颜渊命短，殊非凶恶之徒；盗跖年长，岂是善良之辈。尧帝明圣，却生不肖之儿；瞽叟愚顽，反生大孝之子。张良原是布衣，萧何称谓县吏。晏子身无五尺，封作齐国宰相；孔明卧居草庐，能作蜀汉军师。楚霸虽雄，败于乌江自刎；汉王虽弱，竟有万里江山。李广有射虎之威，到老无封；冯唐有乘龙之才，一生不遇。韩信未遇之时，无一日三餐，及至遇行，腰悬三尺玉印，一旦时衰，死于阴人之手。&lt;/p&gt;
&lt;p&gt;有先贫而后富，有老壮而少衰。满腹文章，白发竟然不中；才疏学浅，少年及第登科。深院宫娥，运退反为妓妾；风流妓女，时来配作夫人。&lt;/p&gt;
&lt;p&gt;青春美女，却招愚蠢之夫；俊秀郎君，反配粗丑之妇。蛟龙未遇，潜水于鱼鳖之间；君子失时，拱手于小人之下。衣服虽破，常存仪礼之容；面带忧愁，每抱怀安之量。时遭不遇，只宜安贫守份；心若不欺，必然扬眉吐气。初贫君子，天然骨骼生成；乍富小人，不脱贫寒肌体。&lt;/p&gt;
&lt;p&gt;天不得时，日月无光；地不得时，草木不生；水不得时，风浪不平；人不得时，利运不通。注福注禄，命里已安排定，富贵谁不欲？人若不依根基八字，岂能为卿为相？&lt;/p&gt;
&lt;p&gt;吾昔寓居洛阳，朝求僧餐，暮宿破窖，思衣不可遮其体，思食不可济其饥，上人憎，下人厌，人道我贱，非我不弃也。今居朝堂，官至极品，位置三公，身虽鞠躬于一人之下，而列职于千万人之上，有挞百僚之杖，有斩鄙吝之剑，思衣而有罗锦千箱，思食而有珍馐百味，出则壮士执鞭，入则佳人捧觞，上人宠，下人拥。人道我贵，非我之能也，此乃时也、运也、命也。&lt;/p&gt;
&lt;p&gt;嗟呼！人生在世，富贵不可尽用，贫贱不可自欺，听由天地循环，周而复始焉。&lt;/p&gt;
</description>
        </item>
        
    </channel>
</rss>
